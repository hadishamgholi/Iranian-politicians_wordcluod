بسم الله الرحمن الرحیم‌
ان شاء الله خداوند شما را موفق کند. شما معلم قرآن هستید و یک شغل بزرگی، یک مسئولیت بزرگی دارید. قرآن برای همه است و سعادت همه را بیمه می‌کند. در پناه قرآن بود که اسلام در نیم قرن بر همه امپراتوریها در آن وقت غلبه کرد. و ما مادامی که در پناه قرآن هستیم بر دشمنان غلبه خواهیم کرد و اگر خدای نخواسته دشمنان اسلام ما را از اسلام و قرآن جدا کردند، باید بنشینیم و ببینیم که ما در ذلت- خفت بندگی- زندگی می‌کنیم.
استقلال و آزادی در پیروی از قرآن کریم و رسول اکرم است. ما همه پیرو قرآن و رسول اکرم هستیم و همه با هم برادر، همه با هم یک جهت، یک وجهه، یک دین، یک قرآن داریم؛ و من امیدوارم که تفرقه‌انگیزیها را شماها با قدرت خودتان و قوه الهی قطع کنید؛ نگذارید رخنه کنند در صفوف فشرده ما. من خدمتگزار همه اقشار ملت و خدمتگزار شماها هستم. خداوند شماها را حفظ کند و سعادتمند کند در دنیا و آخرت.