 [بسم الله الرحمن الرحیم‌]
من از شما متشکرم. موفق باشید ان شاء الله؛ ان شاء الله امشب صحبتی در این موضوع خواهد شد، مطالبی راجع به همین مسائل ... گفته خواهد شد. امیدواریم که خداوند ما را تایید کند برای اینکه اسلام را آن طور که هست، در خارج محقق کنیم تا اینکه همه بدانند که اسلام برای همه است؛ و برادرهای سنی ما بدانند که تبلیغاتی که می‌شود که ما با آنها چه هستیم، صحیح نیست. همه ما برادریم، حقوقِ همه محفوظ است؛ همه مساوی هستیم.
همین طور بانوان محترم بدانند که در اسلام آن قدری که به بانوان خدمت شده است به دیگران نشده است. ان شاء الله امشب من شاید یک بحثی در این باب بکنم.  ان شاء الله موفق باشید. ان شاء الله همه موفق باشید. و آن طوری که اسلام هست و اسلام می‌خواهد این سیستمهای بانکی هم آن طور باشد. امید است که بزودی ریشه رباخواری از این مملکت کنده بشود و یک اقتصاد صحیحْ به جای آن تحقق پیدا بکند؛ و آن طور نباشد که اشخاص سرمایه دار خون ضعفا را بمکند. اسلام برای همه اقشار حقوق قائل است، و برای مستضعفین بیشتر از دیگران پافشاری دارد. ما امیدواریم که شما برادرهای بانکی هم به سایر برادرها کمک کنید در راه اینکه این معنایی که اسلام می‌خواهد از بانکها، از تجارتها، از کسبها، از زندگیها، همان معنا تحقق پیدا بکند. خداوند همه شما را موفق کند.