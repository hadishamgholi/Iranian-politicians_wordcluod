 [بسم الله الرحمن الرحیم‌]
عذر می‌خواهم که منزل ما کوچک است و شما بحمد الله جمعیت زیاد هستید و ما نمی‌توانیم که از شما پذیرایی کنیم. من از خدای تعالی توفیق شما را می‌خواهم و امید دارم که شما جوانها یک روزی به ایران برگردید، پیروز و سلامت، که ذخایر شما از خود شما باشد و حکومت به دست خود ما باشد. ما امیدواریم که این سلسله بزودی منقطع بشود و دست جنایتکارِ اجانب از ذخایر ما قطع بشود و شما آقایان با سلامت و سعادت، مقدرات مملکت خودتان را خودتان دست بگیرید.
نقش اجانب در تاسیس سلسله پهلوی‌
الآن چنانچه ملاحظه می‌کنید مقدرات مملکت ما همه به دست دیگران است. دیگران با دستهای جنایتکار خودشان این سلسله را آوردند و با دستهای جنایتکار خودشان بر ما مسلط کردند؛ و این سلسله در تمام طول تاریخ- از پنجاه و چند سال پیش از این تا حالا- بر ما ظلم کرده‌اند، بر ملت ما خیانت کرده‌اند، ذخایر ما را به دیگران دادند، مملکت ما را پایگاه ظلم قرار دادند، پایگاه از برای امریکا قرار دادند. من از خدای تبارک و تعالی می‌خواهم که شما را حفظ کند؛ موفق باشید؛ و اهالی مملکت ایران را موفق و پیروز کند. ان شاء الله خداوند به همه شما سعادت و سلامت عنایت کند.