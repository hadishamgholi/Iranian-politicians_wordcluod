بسم الله الرحمن الرحیم‌
اهمیت مسئله قضا و مشکلات آن‌
من همیشه دعاگوی همه اقشار ملت، خصوصاً اینهایی که خدمتگزار هستند و مشغول به خدمت هستند، هستم. البته آقای رئیس دیوان عالی کشور مبالغه کرده‌اند. هر چه هست از اسلام است و از برکات وجود مبارک حضرت بقیه الله. ما، همه ما چیزی نیستیم. امیدوارم که خداوند شما را توفیق بدهد و من دعا می‌کنم به شما. و می‌دانم که مشکل قضا یک مشکل بسیار دست بالایی است و به این زودیها هم قابل حل نیست، ولی با همت آقایان و با وقت صرف کردن آقایان ان شاء الله که مشکلات قضا هم رفع می‌شود. و اگر فرض کنیم که نتوانستیم حل کنیم یا ما کارهایی را نتوانستیم انجام بدهیم، ما به وظیفه‌مان عمل می‌کنیم. و خدای تبارک و تعالی از ما بیشتر از آنچه قدرت داریم نمی‌خواهد. ما ان شاء الله که قدرت خودمان را صرف می‌کنیم و شما آقایان هم وقت خودتان را صرف می‌کنید. و قضا چون یک مسئله بسیار بسیار مشکل و مهمی است، باید در ناملایمات تامل کنید و تحمل کنید و از خدای تبارک و تعالی بخواهید که شما را قدرت بدهد در اینکه حل کنید قضایا را من از همه شما و از شورای عالی قضایی ملتمس دعا هستم و تشکر به خدمتشان عرض می‌کنم. و امیدوارم خداوند تبارک و تعالی به شماها اجر بدهد. و در یک همچو مقامی، زمانی که ما گرفتار این همه بلیات هستیم، خودمان با هم مجتمع باشیم و همه اقشار ملت با هم باشند تا ان شاء الله، مسائل حل بشود.
ان شاء الله، خداوند به همه شما توفیق بدهد. به همه ملت ما توفیق بدهد که خدمتگزار اسلام باشند. و خدا دشمنان اسلام را، دشمنان این جمهوری اسلامی را اگر هدایت نمی‌شوند، خودش به مقام خودش به آنها برسد.
و السلام علیکم و رحمه الله‌