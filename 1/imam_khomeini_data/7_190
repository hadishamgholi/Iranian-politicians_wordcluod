بسم الله الرحمن الرحیم‌
از شما برادران و خواهران که در اینجا برای تفقد از من آمدید تشکر می‌کنم و سلامت و سعادت همه شما را از خداوند تعالی خواستارم. شما پزشکان وظیفه بزرگی دارید. پزشکان، پرستاران، ... کارمندهای بیمارستان وظیفه بزرگی دارند و آن، وظیفه بیمارداری، وظیفه پرستاری، وظیفه معالجه؛ که باید مثل پدری که فرزندش را معالجه می‌کند و مادری که اولادش را پرستاری می‌کند، شما مریضها را مثل اولاد خودتان، مثل فرزندان خودتان بدانید و آنها را با مهر و محبت پذیرایی کنید و آنها را پرستاری کنید؛ همان طور که مادر پرستاری می‌کند از اولادش. اینهایی که مریض شدند به منزله اولاد شما هستند، به منزله برادرهایِ، خواهرهای شما هستند. آنها باید پرستاری به طور صحیح بشوند؛ و در بیمارستان به طوری که اسلام بپسندد از آنها پرستاری بشود و به آنها رسیدگی بشود. و من امیدوارم که با برقراری جمهوری اسلامی مشکلات ما ان شاء الله حل بشود. مشکلات در هر جا- در هر قشر- حل بشود. خداوند شماها را حفظ کند و موفق باشید. برای خدمت به مملکت خودتان، خدمت به اسلام خودتان، خدمت به برادرهای خودتان، ان شاء الله همه موفق و موید باشید. من دعاگوی همه شما هستم و خدمتگزار همه ملت. و من امیدوارم که بتوانم این خدمتم را تمام کنم و فرصت پیدا بکنم که این خدمت را تمام بکنم. از شما دوستان، برادران، خواهران امید دعا دارم که دعا کنید ما بتوانیم این راه را تا آخر برویم. مشکل است؛ راه پر زحمت و مشکلی است. با خواست خدای تبارک و تعالی تا اینجا رسیده‌ایم، و از این به بعد با کمک همه اقشار ملت ان شاء الله به پایان خواهیم رسانید. سلام بر همه شما! موفق باشید همه شما.