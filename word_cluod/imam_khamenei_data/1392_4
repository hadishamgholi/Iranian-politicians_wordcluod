
در آستانه روز درختکاری و پس از کاشت یک اصله نهال
	   
بسم‌الله‌الرّحمن‌الرّحیم‌
اوّلاً از همه‌ی کسانی که در زمینه‌ی گسترش فضای سبز، در سطح کشور فعّالیّت دارند، بایستی ما تشکّر کنیم و به آنها خدا قوّتی بگوییم. ثانیاً از همه‌ی مسئولان و همه‌ی آحاد مردم عزیزمان بخواهیم که به مسئله‌ی فضای سبز اهمّیّت بدهند و مانع بشوند از اینکه کشور و ملّت و زندگی مردم، از این کمک الهی، از این نعمت بزرگ پروردگار - که عبارت است از گیاه و درخت و مانند اینها - محروم بشود.
مسئله‌ی محیط زیست هم خیلی مهم است؛ این قضیّه‌ی ریزگردها و غبارهایی که می‌آید داخل کشور - که آقای وزیر کشاورزی چند روز قبل از  این به من گزارشی از این مسئله و زیانهایی که دارد، میدادند - واقعاً مسئله‌ی بسیار مهمّی است؛ و جا دارد که به صورت کلان، همه‌ی مسئولین کشور و همه‌ی بخشهای مختلف دولت هماهنگی کنند، همکاری کنند، برای اینکه جلوی این آسیب را بگیرند؛ آسیبهای بزرگی را به کشور [وارد میکند]. اخیراً هم یک گزارشی برای من فرستاده بودند راجع به همین ریزگردها که گزارش هشدار دهنده‌ای است؛ لازم است که به آن توجّه بشود.
	 ما از مردم خواهش میکنیم که درخت را پاس بدارند و فضای سبز را اهمّیّت بدهند. «هر ایرانی یک درخت» که گفته میشود و در زبانها هست، شعار خوبی است؛ سعی کنند در این ایّام - که ایّام درختکاری و فصل درختکاری است - هرچه میتوانند [کاشت درخت را] افزایش بدهند. و جلو دست تطاولی که دراز میشود گاهی به فضاهای سبز را، هم مردم و هم مسئولان بالخصوص بگیرند و نگذارند؛ چه جنگلهای ما، چه مراتع ما و چه فضاهای سبز شهری و آنچه که حول‌وحوش شهر هست؛ والّا اگر چنانچه شماها با قوّت و قدرت برخورد نکنید، این دامنه‌های البرز که در تهران ملاحظه میکنید، تا آن بالابالاهای آن آهن و سیمان خواهد شد؛ یعنی همین‌طور کسانی سوءاستفاده میکنند. حالا اینکه شما میگویید که نشستید و روی این مسئله برنامه‌ریزی کردید، این خیلی خوب است؛ منتها باید در عمل به‌طور محسوس این مشاهده بشود و انسان بداند که واقعاً یک کار اساسی دارد انجام میگیرد؛ ان‌شاءالله موفّق باشید.
	 
	۱) آقای محمود حجّتی‌
	 