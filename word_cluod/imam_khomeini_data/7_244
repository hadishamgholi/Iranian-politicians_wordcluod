بسم اللَّه الرحمن الرحیم‌
درود بر اهالی قم! درود بر خانمها و بانوان ارزنده قم! شما خانمها، هم جهاد کردید در راه نهضت و پیروزی ما و هم جهاد مالی کردید. شما در عرض سربازان اسلام و همدوش با بانوان صدر اسلام هستید. همان طور که بانوان صدر اسلام به اسلام کمک می‌کردند و در نهضتها و در جنگهای اسلام کمک کار بودند، شما خانمها، خانمهای همه ایران- و خصوص خانمهای قم- در این نهضت سهیم هستید و در مبارزات ما علیه استبداد و استعمار همدوش با مردها کمک کردید.
خداوند شما را حفظ کند در پناه خودش. و شما خانمها ارزش دارید در پیشگاه خدا ان شاء اللَّه. تهذیب کنید بچه‌های خودتان را؛ تربیت کنید، تربیتهای اسلامی. اسلام از شما این معنا را می‌خواهد که بچه‌های خودتان را در دامنهای خودتان مهذب کنید؛ و دامن خودتان را منوّر کنید به نور این بچه‌های اسلامی که اینها فرزندان اسلامند و بعد از این، مقدرات اسلام و مملکت خودتان به دست آنهاست. من از شما تشکر می‌کنم از اینکه در نهضت ما کوتاهی نکردید و همدوش با مردها قیام کردید، و از اینکه کمک به مستمندان نمودید. خداوند به شما سعادت و سلامت در دو دنیا عنایت کند.