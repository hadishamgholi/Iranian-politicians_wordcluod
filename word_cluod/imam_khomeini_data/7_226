بسم الله الرحمن الرحیم‌
سلامت و سعادت ملت ایران و شما حاضرین در این مجمع را، و کسانی که از شمیران قدم رنجه کردند خواستارم. خداوند به همه شما توفیق و سلامت عنایت فرماید. شما- تمام قشرها- در این پیروزی اسلام سهیم هستید و خداوند به همه شما اجر عنایت می‌فرماید. لکن باید بدانید که ما باز مراحلی در پیش داریم و باید به آن مراحل برسیم و جمهوری اسلامی با محتوای واقعی خودش در ایران پیاده شود. الآن گرچه اصل جمهوری تشکیل شده و الآن رژیم ما رژیم جمهوری اسلامی است، لکن به واسطه اینکه باز محتاج به یک فعالیتها و محتاج به یک بررسیهایی است که محتوای اسلام و جمهوری اسلامی و احکام اسلام در ایران- بلکه ان شاء الله در سایر کشورهای اسلامی- پیاده شود ما محتاج به شما هستیم، محتاج به ملت محترم ایران هستیم، محتاج به بانوان و مردان ایران هستیم. همه با هم باید تشریک مساعی کنیم تا محتوای حقیقی احکام اسلام جریان پیدا کند.
و من از خدای تبارک و تعالی تقاضا دارم که به شما و همه ملت ایران و همه ملت اسلام توفیق خدمت در راه اسلام و در راه کشورهای اسلامی عنایت فرماید. ان شاء الله سلامت و سعادت در خور ملت ما باشد و همه سالم و سعادتمند باشند.
و السلام علیکم و رحمه الله‌