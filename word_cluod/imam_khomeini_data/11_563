بسم الله الرحمن الرحیم‌
من به همه بازماندگان شهدا تسلیت می‌گویم، و با شما هم شریکم در این مصیبتهایی که وارد شده است. آنچه که موجب تسلیت همه است این است که کار برای اسلام است. همه ما از اسلام هستیم. همه از خدا هستیم. به سوی خدا می‌رویم و در راه او فداکاری یک وظیفه است. و من امیدوارم که خداوند رحمت کند شهدا را و با شهدای صدر اسلام محشورشان کند. و به شماها صبر بدهد. اجر بدهد. و امیدوارم که این نهضت به نتیجه برسد، و بر این آمالی که شهدای ما داشتند به فعلیت برسد. خداوند همه شما را سلامت و در پناه خودش حفظ کند. و امید است که وحدت خودتان را حفظ کنید، در این زمانی که احتیاج به وحدت است، و با همان قدرتی که تا اینجا آمدید، از اینجا به بعد هم با همین قدرت به پیش بروید، و یک حکومت اسلامی عادلانه ان شاء الله تاسیس بشود. و آن طوری که خدای تبارک و تعالی امر فرموده است ما بتوانیم اطاعت کنیم. همه بتوانیم پرچم اسلام را بلند کنیم. زیر سایه قرآن باشیم. و یک حکومت عدلی که در صدر اسلام اتفاق افتاده است و بعدها نگذاشته‌اند اتفاق بیفتد، ان شاء الله با همراهی همه قشرهای ملت، یک همچه حکومتی در اینجا تاسیس بشود. و از اینجا هم ان شاء الله به جاهای دیگر سرایت کند. و همه ممالک اسلامی تحت لوای اسلام با هم متحد باشند، بلکه همه مستضعفان جهان ان شاء الله از قید و بند مستکبرین خارج بشوند. خداوند همه‌تان را ان شاء الله حفظ کند. من چون دیگر وقتم کم است [سخن را کوتاه می‌کنم‌].